Binnen DSO worden verschillende informatiedomeinen onderkend: elk informatiedomein groepeert informatieobjecten met maximale samenhang en vormt logische bouwblokken voor de informatievoorziening van DSO. Dit document beschrijft het 'Conceptueel Informatiemodel Samenwerkfuctionaliteit' (CIM-SWF).

De belangrijkste componenten van het CIM-SWF zijn:
 - Samenwerking. Hiermee worden de kenmerken bedoeld die een specifiek samenwerkingsproces karakteriseren. Een samenwerking heeft een begin en een einde.
 - Deelnemer. Een samenwerking kent deelnemers, d.w.z. de actoren die samen het samenwerkingsproces uitvoeren.
 - Actieverzoek. De interactie tussen deelnemers wordt vormgegeven middels de uitwisseling van actieverzoeken: de ene deelnemer aan een samenwerking vraagt een andere deelenmer "iets" te doen (bijvoorbeeld het uitbrengen van een advies).
 - Document. Informatie die als input voor een samenwerking dient of ontstaat als resultante van een samenwerking is vastgelegd in de vorm van documenten.

Hoewel in de praktijk gericht op twee specifieke vormen van samenwerking (samenwerking aan de behandeling van een verzoek zoals bedoeld in de omgevingswet, of samenwerken aan toezicht en handhaving)
heeft samenwerken (en daarmee ook het CIM-SWF) een generiek karakter.

CIM-SWF volgt de regels voor opstellen van een informatiemodel zoals vastgelegd in de MIM-standaard en wordt uitgedrukt in UML.
